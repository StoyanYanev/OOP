## **Задача 1. Изрази**

**a)** Да се дефинира базов абстрактен клас **Expression** за работа с изрази от реален тип. Класът трябва да има следните чисто виртуални методи:

- **value()** – връща стойността на израза;

- **print()** – извежда израза на екрана.

**b)** Да се дефинира производен клас **Const** , който представя константа, която има стойност от реален тип. За класа да се реализират методите:

- **value()** – връща стойността на константата;

- **print()** – извежда стойността на константата на екрана.

**c)** Да се дефинира производен клас **Var** , който представя променлива от реален тип, която има име (низ) и стойност. За класа да се реализират методите:

- **value()** – връща стойността на променливата;

- **print()** – извежда името на променливата на екрана;

- **setValue –** задава стойност на променливата.

**d)** Да се дефинира производен клас **Sum** , който представя сума на два израза. За класа да се реализират методите:

- **value()** – връща стойността на сумата;

- **print()** – извежда сумата на екрана във вида

**( израз + израз )**

**e)** Да се дефинира производен клас **Product** , който представя произведение на два израза. За класа да се реализират методите:

- **value()** – връща стойността на произвдението;

- **print()** – извежда произведението на екрана във вида

**( израз * израз )**

**f)** За производните класове да се дефинират съответни конструктори и голямата четворка, ако е необходимо.

**g)** Да се дефинира главна програма, в която се конструира сложен израз, извежда се на екрана и извежда неговата стойност.

**Забележка: Не е разрешено да ползвате класове от STL библиотеката**.



## **Задача**  **2****. Централна Банка и наблюдатели**

**a)**Да се реализира клас **CentralBank** (централна банка). Централната банка (например БНБ) има име (низ – например БНБ) и определя курсовете на валутите спрямо местната валута. За целта класът **CentralBank** трябва да поддържа списък с курсовете на валути (име на валутата ( **currency** ) и курс ( **rate** )).

Да се реализират методи:

- **addCurrency** – добавя валута към списъка

- **deleteCurrency** – изтрива валута от списъка

- **setRate** – задава курс за дадена валута

**b)** Освен това има наблюдатели на курсовете в Централната банка (други банки, Change бюра, вестници, телевизии и др.). Централната банка поддържа списък с указатели към наблюдателите. Да се реализират следните методи:

- **register** – добавя (регистрира) наблюдател към списъка

- **unregister** – изтрива наблюдател от списъка

- **notify** – уведомява всички регистрирани наблюдатели за промяна на курс на валута, като извиква метод **update** на наблюдателя. Методът трябва да се извиква при всяка промяна на курс на валута.

**c)** Да се дефинира абстрактен клас **Observer** (наблюдател), който има чисто виртуален метод update за промяна на курс на дадена валута.

**d)** Да се дефинира производен клас **ConcreteObserver** (конкретен наблюдател), който има име (низ) и реализира метода **update** , който извежда на екрана:

**Update \&lt;име на наблюдателя\&gt;: \&lt;валута\&gt; \&lt;курс\&gt;**

**e)** Да се реализира главна програма, която

- Създава обект от клас **CentralBank**

- Добавя валути към обекта

- Създава няколко обекта от клас **ConcreteObserver**

- Регистрира наблюдателите в обекта на **CentralBank**

- Променя курс на валута

- Изтрива наблюдател

- Променя курс на валута

**Забележка**** : Разрешено е да ползвате класове от STL библиотеката.**
